---
title: "ECO3323 Enterprise Risk Management"
title-slide-attributes: 
  data-background-image: image/image0.jpeg
  data-background-size: contain
  data-background-opacity: "0.1"
  background-repeat: no-repeat
subtitle: "ECO3323 การบริหารความเสี่ยงองค์กร"
author: "อาจารย์ ดร.วัลลภ  คุ้มประดิษฐ์"
institute: "คณะเศรษฐสาสตร์ มหาวิทยาลัยรามคำแหง"
date: today
date-format: long
format:
  revealjs:
    scrollable: true
    theme: ["simple", "styles.scss"]
    navigationMode: linear
    echo: true
    word-wrap: normal
    fontsize: 2.5em
    linestretch: 1.8
    highlight-style: github
    slide-number: c/t
    width: 1600
    height: 900
    transition: slide  #< convex, concave, zoom, none, fade, slide
    transition-speed: fast
    logo: image\Ram1.png
    footer: |
      | Faculty of Economics, Ramkhumhaeng University
---

# Course Details

## My info.

-   อาจารย์ ดร.วัลลภ คุ้มประดิษฐ์
-   สาขาวิชาเอก เศรษฐศาสตร์ทฤษฎีและเชิงปริมาณ
-   Email: wonlope.kh\@rumail.ru.ac.th
-   ตึก ECB2 ห้อง 505
-   Office Hours: Mon 09.30 -- 12.00, Thu 09.30 -- 12.00

## คำอธิบายรายวิชา

-   ความหมายความเสี่ยง ความไม่แน่นอน สภาวะที่ก่อให้เกิดภัย ต้นทุนความเสี่ยง รูปแบบ กรอบและกระบวนการการบริหารความเสี่ยง การระบุความเสี่ยง การประเมินความเสี่ยง การตอบสนองความเสี่ยง การติดตามและทบทวนความเสี่ยง ดัชนีชี้วัดความเสี่ยง วัฒนธรรมความเสี่ยง จริยธรรมธรรมาภิบาลและการบริหาร ความเสี่ยง และการจัดการความเสี่ยงทางการเงินเบื้องต้น

-   A study of definition of risks, uncertainty, hazard, and cost of risk; categories of risk, risk management process, identification, risk assessment, risk response, risk monitoring and control; early warning system; risk measure; risk culture; risk experience; ethic of management and good governance; and the fundamentals of financial risk management

## หัวข้อสอน

1.  นิยามและกระบวนการการบริหารความเสี่ยงขององค์กร
2.  กรณีศึกษาการบริหารความเสี่ยงองค์กร
3.  การกำกับดูแลกิจการที่ดีและการบริหารความเสี่ยงองค์กร
4.  ทฤษฎีความเสี่ยงและผลตอบแทน
5.  การบริหารความเสี่ยงด้านตลาด
6.  Asset Liability Management
7.  การบริหารความเสี่ยงด้านเครด
8.  การบริหารความเสี่ยงด้านการปฏิบัติการ
9.  ความเสี่ยงทางด้านกลยุทธ์
10. ความเสี่ยงทางด้านการเงิน

## การให้คะแนน

-   Option 1
    -   Final Exam 80%
    -   Homework 20%
-   Option 2
    -   Final Exam 100%

# 1. นิยามและกระบวนการการบริหารความเสี่ยงขององค์กร

## 1. ความหมายและคำจำกัดความของการบริหารความเสี่ยงองค์กร

-   มีอยู่ 2 คำคือ
    -   ความเสี่ยง (Risk)
    -   การบริหาร/การจัดการ (Administration / Management)
-   เมื่อนึกถึงความเสี่ยง นักศึกษานึกถึงอะไร ตอบคนละ 1 คำตอบ

## 

![](image/image1.png){.r-stretch}

## นิยามความเสี่ยง

![](image/image2.png){.r-stretch} ![](image/image3.png){.r-stretch} ![](image/image4.png){.r-stretch}

## ตัวอย่างสาเหตุของความเสี่ยง

![](image/image5.png){fig-align="center"}

## ตัวอย่างรูปแบบของความเสี่ยง

-   ความเสี่ยงที่มองเห็น (Forseen Risks)
-   ความเสี่ยงที่มองไม่เห็น (Unforeseen Risks)

![](image/image6.png){.r-stretch}

## Definition of Risk

> -   Risk is a `chance` of losses
> -   Risk is the `possibility` of unfortunate occurrence
> -   `Unforeseen` events, eventualities
> -   `Unpredictability`
> -   `Probability` of some happening that is unwanted and unavoidable

## ความเสี่ยง (Risk)

> ความเสี่ยง หมายถึง ความไม่แน่นอน (Uncertainty) ที่อาจส่งผลกระทบต่อวัตถุประสงค์/เป้าหมายขององค์กร โดยผลกระทบดังกล่าวทำให้การดำเนินงานเบี่ยงเบนไปจากเป้าหมาย หรือความคาดหวัง โดยอาจวัดระดับความรุนแรงของความเสี่ยงได้จากผลกระทบ **`(Impact)`** ที่ได้รับ และโอกาสที่จะเกิด **`(Likelihood)`** ของเหตุการณ์

-   สรุปได้ว่า ความเสี่ยง คือ เหตุการณ์ที่มีความไม่แน่นอน หรือเหตุการณ์ที่อาจจะเกิดขึ้นในอนาคต แต่ถ้าเกิดขึ้นแล้วจะส่งผลกระทบต่อการบรรลุวัตถุประสงค์ และเป้าหมายขององค์กร ทั้งในเชิงบวกและเชิงลบ
-   ซึ่งจะแตกต่างกับ ***ปัญหา*** ที่หมายถึงสิ่งที่เกิดขึ้นแล้วและเป็นอุปสรรคต่อการดำเนินงาน เป็นสิ่งที่ต้องรีบดำเนินการปรับปรุงแก้ไข

## การจำแนกความเสี่ยงเป็น 3 ลักษณะ คือ

1.  ความเสี่ยงบนโอกาส (Opportunity-based risk)
2.  ความเสี่ยงบนความไม่แน่นอน (Uncertainty-based risk)
3.  ความเสี่ยงที่เป็นอันตราย (Hazard-based risk)

## 1. ความเสี่ยงบนโอกาส (Opportunity-based risk)

-   เป็นความเสี่ยงที่เกิดจากการตัดสินใจเลือกสิ่งหนึ่งจากทางเลือกทั้งหมดที่มี เช่น
    -   ความผิดผลาดที่ไม่ได้เลือกสิ่งที่ดีกว่าหรือดีที่สุด
    -   การได้รับผลลัพธ์ที่มิได้คาดหวังไว้
-   หากพิจารณาในทางธุรกิจ ความเสี่ยงบนโอกาส ยกตัวอย่างเช่น การย้ายสถานที่/ทำเลของธุรกิจ การซื้อสินทรัพย์/หลักทรัพย์ใหม่ การขายผลิตภัณฑ์หรือบริการใหม่ เป็นต้น

![](image/image7.jpg){fig-align="center" width="699" height="699"}

## 2. ความเสี่ยงบนความไม่แน่นอน (Uncertainty-based risk)

-   เป็นความเสี่ยงที่เกิดจากความไม่แน่นอนหรือเหตุการณ์ที่ไม่คาดคิด ซึ่งยากที่จะคาดการณ์เหตุการณ์และความเสียหายที่จะเกิดขึ้น รวมถึงยากที่จะควบคุมความเสียหายเมื่อเกิดเหตุการณ์นั้น เช่น
    -   ความสูญเสียที่เกิดจากวาตภัย อุทกภัย หรือภัยธรรมชาติต่างๆ
    -   ความสูญเสียที่ไม่คาดคิดทางการเงินที่เกิดจากภาวะเศรษฐกิจถดถอย หรือการล้มละลายของภาคธุรกิจ
    -   การสูญเสียลูกค้าหรือซัพพลายเออร์ที่สำคัญ
    -   การลดลงของส่วนแบ่งการตลาดจากคู่แข่งรายใหม่ เป็นต้น

![](image/image8.jpg){fig-align="center" width="600" height="600"}

## 3. ความเสี่ยงที่เป็นอันตราย (Hazard-based risk)

-   เป็นความเสี่ยงที่เกิดจากสถานการณ์ที่อันตรายในสถานที่ทำงาน เช่น
    -   เกิดเสียงรบกวน สภาพอากาศที่แย่ หรือปัจจัยแวดล้อมต่างในสถานที่ทำงานที่เป็นอุปสรรคต่อการทำงาน
    -   อุปกรณ์ที่ผิดพลาด หรือกระบวนการที่แย่เมื่อใช้อุปกรณ์ เช่น เครื่องจักรกล
    -   การเก็บรักษาที่ไม่เหมาะสมหรือการใช้สารเคมีที่ติดไฟเป็นพิษหรือสารก่อมะเร็ง
    -   อันตรายทางชีวภาพที่เกิดจากไวรัส แบคทีเรีย เชื้อรา หรือศัตรูพืช
    -   อันตรายจากการใช้สอยที่เกิดจากการออกแบบสถานที่ทำงาน การจัดวาง หรือการใช้อุปกรณ์
    -   อันตรายที่เกิดจากการกลั่นแกล้ง และการล่วงละเมิด การเลือกปฏิบัติ ภาระงานที่หนักเกินไป หรือการไม่สอดคล้องของทักษะของพนักงานที่มีหน้าที่ในงานนั้น เป็นต้น

![](image/image9.jpg){fig-align="center" width="699" height="699"}

# 2. การประเมินความเสี่ยง (Risk Assessment)

## การประเมินความเสี่ยง (Risk Assessment)

> หมายถึง กระบวนการระบุความเสี่ยง การวิเคราะห์ความเสี่ยงโดยการประเมินจากโอกาสที่จะเกิด (Likelihood) และผลกระทบ (Impact) โดย

-   

    (1) โอกาสที่จะเกิด (Likelihood) คือ ความถี่หรือโอกาสที่จะเกิดเหตุการณ์ความเสี่ยง

-   

    (2) ผลกระทบ (Impact) คือ ขนาดความรุนแรงของความเสียหายที่จะเกิดขึ้น หากเกิดเหตุการณ์ความเสี่ยง

# 3. การบริหารความเสี่ยง (Risk Management)

## การบริหารความเสี่ยง (Risk Management)

> หมายถึง กระบวนการ (Process) หรือเครื่องมือที่ใช้ในการบริหารจัดการที่จะลดโอกาสที่เกิดความเสี่ยงจากผลการดำเนินการที่เบี่ยงเบนไปจากเป้าหมายที่กำหนดไว้ และ/หรือผลกระทบที่จะมีต่อองค์กร

![](image/image10.png){fig-align="center" width="100%"}

# 4. การบริหารความเสี่ยงองค์กร (Enterprise Risk Management)

## การบริหารความเสี่ยงองค์กร (Enterprise Risk Management)

> หมายถึง กระบวนการ (Process) ที่ปฏิบัติโดยคณะกรรมการ ผู้บริหาร และบุคลากรทุกคนในองค์กร เพื่อช่วยในการกำหนดกลยุทธ์ (Strategy) และการดำเนินงาน (Operation) โดยกระบวนการบริหารความเสี่ยงได้รับการออกแบบเพื่อให้สามารถบ่งชี้เหตุการณ์ที่อาจเกิดขึ้น (Risk Identify) และมีผลกระทบต่อองค์กร และสามารถจัดการความเสี่ยงให้อยู่ในระดับที่องค์กรยอมรับ (Risk Appetite) เพื่อให้ได้รับความมั่นใจอย่างสมเหตุสมผลในการบรรลุวัตถุประสงค์ที่องค์กรกำหนดไว้

-   ทั้งนี้ การบริหารความเสี่ยง***ไม่ได้เป็นการดำเนินการที่เกิดขึ้นครั้งหนึ่งแล้วสิ้นสุดไป*** แต่เป็นกระบวนการที่ต้องดำเนินการอย่างต่อเนื่อง ผู้บริหารและพนักงานทุกระดับควรประเมินความเสี่ยงและนำมาพิจารณาในระดับภาพรวมขององค์กร การนำกระบวนการบริหารความเสี่ยงไปปฏิบัติเป็นส่วนหนึ่งในงานประจำวันจะช่วยให้สามารถบ่งชี้เหตุการณ์ที่อาจเกิดขึ้น ที่มีผลกระทบต่อเป้าหมายขององค์กรได้อย่างทันท่วงที และสามารถจัดการความเสี่ยงให้อยู่ในระดับที่องค์กรยอมรับได้

# 5. ปัจจัยเสี่ยง (Risk Factors) และที่มาของความเสี่ยง (Source of Risk)

## ปัจจัยเสี่ยง (Risk Factors)

> หมายถึง ต้นเหตุหรือสาเหตุที่มาของความเสี่ยง ที่จะทำให้ไม่บรรลุวัตถุประสงค์ที่กำหนดไว้ ทั้งนี้ สาเหตุของความเสี่ยงที่ระบุควรเป็นสาเหตุที่แท้จริง เพื่อจะได้วิเคราะห์และกำหนดมาตรการลดความเสี่ยงภายหลังได้อย่างถูกต้อง

![](image/image11.jpg){fig-align="center" width="100%"}

## ที่มาของความเสี่ยงมาจาก 2 ปัจจัยหลัก คือ

-   ปัจจัยภายนอก (External Factors)
-   ปัจจัยภายใน (Internal Factors)

![](image/image12.jpg){fig-align="center" width="100%"}

## ปัจจัยภายนอก (External Factors)

> หมายถึง ปัจจัยภายนอกองค์กรที่มีอิทธิพลต่อความสำเร็จของวัตถุประสงค์ เป็นปัจจัยที่ผู้บริหารควบคุมโอกาสที่จะเกิดไม่ได้ (Uncontrollable Occurrence) แต่อาจลดผลกระทบได้ (Risk Mitigation) เช่น การติดตามศึกษาเพื่อหาแนวโน้มที่จะเกิดและวิธีที่ควรปฏิบัติไว้ล่วงหน้า เพื่อเปลี่ยนวิกฤตเป็นโอกาส หรือเพื่อลดผลเสียหายที่จะเกิดขึ้น

![](image/image13.png){fig-align="center" width="100%"}

## PESTEL Analysis

![](image/image12.png){fig-align="center" width="150%"}

## PESTEL Analysis

ตัวอย่างปัจจัยภายนอก

> -   ภาวะการเมือง (Politics) เช่น การเปลี่ยนแปลงนโยบายภาษี ความไม่มีเสถียรภาพทางการเมือง การก่อการร้าย เป็นต้น
> -   ภาวะเศรษฐกิจ (Economics) เช่น ภาวะเงินเฟ้อ เงินฝืด ความผันผวนของอัตราดอกเบี้ยและอัตราแลกเปลี่ยน การเคลื่อนไหวของราคาหุ้น เป็นต้น
> -   สังคม (Society) เช่น การย้ายแหล่งที่อยู่ การเปลี่ยนแปลงโครงสร้างประชากร รสนิยมของสังคม โครงสร้างพื้นฐานครอบครัว เป็นต้น
> -   เทคโนโลยีสารสนเทศ (Technology) เช่น เหตุการณ์ที่เกี่ยวกับแนวโน้มการเปลี่ยนแปลงเทคโนโลยี E-Commerce การใช้สารสนเทศในการบริหาร เป็นต้น
> -   ภัยธรรมชาติและสิ่งแวดล้อม (Environment) เช่น การเกิดน้ำท่วม ไฟไหม้ แผ่นดินไหว คลื่นยักษ์สึนามิ โรคระบาด ที่ทำความเสียหายต่ออาคาร ทรัพย์สิน แหล่งวัตถุดิบ แรงงาน เป็นต้น
> -   กฎหมาย และกฎระเบียบ (Law) เช่น การเปลี่ยนแปลงเหตุการณ์ที่เกี่ยวกับการประกาศใช้กฎหมาย ระเบียบและข้อบังคับต่างๆ

## ปัจจัยภายใน (Internal Factors)

> หมายถึง ปัจจัยภายในองค์กรที่มีอิทธิพลต่อความสำเร็จของวัตถุประสงค์ เป็นปัจจัยที่ผู้บริหารสามารถจัดการหรือควบคุม (Controllable) ได้ ซึ่งสามารถใช้กรอบการวิเคราะห์ของ McKinsey 7-S Framework ได้แก่

![](image/image14.jpg){fig-align="center" width="150%"}

## McKinsey 7-S Framework

> -   1.กลยุทธ์ (Strategy) คือ การวางแผนกิจกรรมภายในองค์กร โดยให้แผนที่วางขึ้นมานั้นได้สอดคล้องและเหมาะสมต่อการเปลี่ยนแปลงของสภาพแวดล้อมภายนอก และภายในองค์กร ซึ่งมีวัตถุประสงค์เพื่อให้ช่วยสนับสนุนให้องค์กรมีขีดความสามารถเหนือคู่แข่งขัน
> -   2.โครงสร้างองค์กร (Structure) หมายถึง ลักษณะโครงสร้างขององค์การที่แสดงความสัมพันธ์ระหว่างอำนาจหน้าที่และความรับผิดชอบ รวมถึงขนาดการควบคุม การรวมอำนาจ และการกระจายอำนาจของผู้บริหาร การแบ่งโครงสร้างงานตามหน้าที่ ตามผลิตภัณฑ์ ตามลูกค้า ตามภูมิภาคได้อย่างเหมาะสม
> -   3.สไตล์ (Style) หมายถึง สไตล์ในการทำงานของผู้บริหารนั้น มีความสำคัญเป็นอย่างยิ่งโดยเฉพาะผู้บริหารระดับสูง จะมีอิทธิพลต่อความรู้สึกนึกคิดของพนักงานภายในองค์กรมากกว่าคำพูดของผู้บริหาร
> -   4.ระบบ (System) เป็นการวิเคราะห์ถึงระบบงานขององค์กรในทุก ๆ เรื่อง ทั้งเรื่องระบบการบริหารจัดการ ระบบการปฏิบัติงาน เช่น ระบบสารสนเทศ ระบบการวางแผน ระบบงบประมาณ ระบบการควบคุม ระบบการจัดซื้อ ระบบในการสรรหาและคัดเลือกพนักงาน ระบบในการฝึกอบรม ตลอดจนระบบในการจ่ายผลตอบแทน
> -   5.บุคลากร (Staff) หมายถึง การคัดเลือกบุคลากรที่มีความสามารถ การพัฒนาบุคคลากรอย่างต่อเนื่อง
> -   6.ทักษะ (Skill) เป็นการพิจารณาถึงทักษะหรือความเชี่ยวชาญขององค์กรโดยรวม ว่ามีความเชี่ยวชาญหรือมีความชำนาญในด้านใด
> -   7.ค่านิยม (Shared Value) หมายถึง ค่านิยมร่วมกันระหว่างคนในองค์การ ความเป็นอันหนึ่งอันเดียวกัน

# 6. ความสำคัญของการบริหารความเสี่ยงองค์กร

## ความสำคัญของการบริหารความเสี่ยงองค์กร

> การนำกระบวนการบริหารความเสี่ยงมาใช้ในองค์กร จะช่วยให้เป็นหลักประกันในระดับหนึ่งว่าการดำเนินการต่าง ๆ ขององค์กร จะมีการดำเนินการให้บรรลุเป้าหมายที่วางไว้ เนื่องจากการบริหารความเสี่ยงเป็นการทำนายอนาคตอย่างมีเหตุมีผล มีหลักการ และหาทางลดหรือป้องกันความเสียหายในการทำงานแต่ละขั้นตอนไว้ล่วงหน้า หรือในกรณีที่พบกับเหตุการณ์ที่ไม่คาดคิด โอกาสที่จะประสบกับปัญหาน้อยกว่าองค์กรอื่น หรือหากเกิดความเสียหายขึ้น ก็จะเป็นความเสียหายที่น้อยกว่าองค์กรที่ไม่มีการนำกระบวนการบริหารความเสี่ยงมาใช้ เพราะได้มีการเตรียมการไว้ล่วงหน้า ในขณะที่องค์กรอื่นที่ไม่เคยมีการเตรียมการหรือไม่มีการนำแนวคิดของกระบวนการบริหารความเสี่ยงมาใช้ เมื่อเกิดสถานการณ์วิกฤตขึ้น องค์กรเหล่านั้นจะประสบกับปัญหาและความเสียหายที่ตามมาโดยยากที่จะแก้ไข

> ดังนั้น การนำกระบวนการบริหารความเสี่ยงมาช่วยเสริมร่วมกับการทำงาน จะช่วยให้ภาระงานที่ปฏิบัติการอยู่เป็นไปตามเป้าหมายที่กำหนดไว้ และป้องกันโอกาสที่จะเกิดความเสี่ยงและปัญหาที่จะเป็นอุปสรรคต่อการดำเนินงาน

## Assigment 1

-   จงหา "ตัวอย่างบริษัทที่ล้มเหลวและกลับฟื้นคืนธุรกิจ" พร้อมวิเคราะห์
    -   Risk Factors and their impacts
    -   Risk Management

## ตัวอย่างบริษัทที่ล้มเหลวและกลับฟื้นคืนธุรกิจ

> ส่วนนี้จะเป็นการรวบรวมตัวอย่างของบริษัททั้ง 5 บริษัทที่เคยเกือบล้มเหลวทางธุรกิจ แต่สามารถกลับมาฟื้นคืนธุรกิจและประสบความสำเร็จได้ ทั้งนี้ เพื่อให้เห็นภาพชัดเจนมากขึ้นในความเสี่ยง โอกาส ผลกระทบ และการบริหารจัดการของทางธุรกิจต่อไปนี้

## 1. บริษัท Marvel

::: columns
::: {.column width="60%"}
***สาเหตุที่เกือบล้มเหลว***

> Marvel Comic เป็นสำนักพิมพ์ที่ก่อตั้งเมื่อปี 1961 ตีพิมพ์คอมมิคชุด Superhero ที่โด่งดังคับอเมริกามากกว่า 60 ปี โดยมีช่วงเวลาที่รุ่งเรืองของคอมมิคในยุค 80s ทำให้สามารถขยายไปทำการตลาดเกี่ยวกับของสะสมเพื่อเก็งกำไรได้ ในปี 1989 Marvel ถูกซื้อโดย Ronald R. Perelman บริษัทถูกนำเข้าตลาดหุ้น พวกเขาทำกำไรจากการใช้กลยุทธ์การตลาดต่อยอดหนังสือการ์ตูนไปสู่การผลิตของเล่น และของสะสมได้เป็นจำนวนมาก กระทั่งย่างเข้าสู่ครึ่งหลังของยุค 90s ที่เกิดภาวะเศรษฐกิจถดถอยในสหรัฐ กำลังซื้อหดหาย สินค้าค้างสต็อก บริษัทต้องเผชิญกับภาวะขาดทุน การเพิกถอนหุ้น และจบลงด้วยการยื่นขอล้มละลายในปี 1996
:::

::: {.column width="40%"}
![](image/image15.jpg){fig-align="center" width="100%"}
:::
:::

## 1. บริษัท Marvel

::: columns
::: {.column width="60%"}
***การกลับฟื้นคืนธุรกิจ***

> สิ่งที่ทำ Marvel ให้กลับมารุ่งโรจน์อีกครั้งคือ 'ภาพยนตร์' หลังจากยื่นขอล้มละลาย Marvel ได้ควบรวมกับ Toybiz และเปลี่ยนโมเดลธุรกิจเป็นการขายลิขสิทธิ์ Superhero แทน โดยก่อตั้ง Marvel Studios ขึ้น จัดหาผู้กำกับ นักแสดง และคนเขียนบทรวมกันเป็นแพ็คเกจและเสนอขายให้บริษัทอื่นสร้างเป็นภาพยนตร์ ทำให้พวกเขาสามารถสร้างรายได้ โดยอาศัยต้นทุนที่ต่ำ แต่ในขณะเดียวกันเมื่อเทียบกับรายได้ทั้งหมดของภาพยนตร์ ส่วนแบ่งกำไรจากลิขสิทธิ์ที่ได้กลับค่อนข้างน้อย จึงตัดสินใจเปลี่ยนมาสร้างหนังเอง Marvel เดิมพันครั้งใหญ่ด้วยการนำลิขสิทธิ์ Thor และ Captain America ไปค้ำประกันกับ Merrill Lynch เพื่อนำเงินมาสร้างหนัง 10 เรื่อง ในเวลา 7 ปี การเดิมพันครั้งนี้ประสบความสำเร็จอย่างงดงามภายใต้ชื่อของ Iron Man ภาพยนตร์ที่สร้างเป็นเรื่องแรก แต่ทำกำไรได้สูงกว่าเงินที่กู้มา
:::

::: {.column width="40%"}
![](image/image15.jpg){fig-align="center" width="100%"}
:::
:::

## 2. บริษัท Converse

::: columns
::: {.column width="60%"}
***สาเหตุที่เกือบล้มเหลว***

> บริษัท Converse Rubber Shoe Company ก่อตั้งขึ้นในปี 1908 โดยเริ่มผลิตรองเท้ายางธรรมดาออกขาย ก่อนจะเปลี่ยนมาเป็นการผลิตรองเท้ากีฬาครั้งแรกในปี 1915 จุดเปลี่ยนครั้งใหญ่เกิดขึ้นเมื่อนักบาสเก็ตบอลชื่อดัง Charles H. "Chuck" Taylor เข้ามาเป็น Brand Ambassador ให้กับ Converse และใส่รองเท้ารุ่น All-Star ในทุก ๆ การแข่งขัน Converse All-Star จึงประสบความสำเร็จเป็นอย่างมาก และเป็นที่นิยมในหมู่นักกีฬาบาสเก็ตบอล รวมถึงวัยรุ่นในสมัยนั้น

> ความนิยมของ Converse รุ่งโรจน์ยาวนานอยู่หลายทศวรรษ จนกระทั่งในยุค 80s เริ่มมีการหลั่งไหลเข้ามาของแบรนด์คู่แข่งไม่ว่าจะเป็น Puma, Adidas และ Nike ที่มาพร้อมกับเทคโนโลยีรองเท้าที่ทันสมัยยิ่งกว่า Converse ต้องสูญเสียส่วนแบ่งทางการตลาดไปเป็นอย่างมาก บวกกับการตัดสินใจที่ผิดพลาดด้านการบริหาร ทำให้พวกเขาไม่สามารถช่วงชิงส่วนแบ่งทางการตลาดกลับมาได้ ในที่สุดบริษัทต้องล้มละลายลงในปี 2001
:::

::: {.column width="40%"}
![](image/image16.png){fig-align="center" width="100%"} ![](image/image17.png){fig-align="center" width="100%"}
:::
:::

## 2. บริษัท Converse

::: columns
::: {.column width="60%"}
***การกลับฟื้นคืนธุรกิจ***

> Converse กลับมาผงาดอีกครั้งด้วยมือของแบรนด์ที่ครั้งหนึ่งเคยเป็นคู่แข่งกันอย่าง Nike ที่เข้ามาซื้อกิจการทั้งหมดในปี 2003 ด้วยเงินจำนวนถึง 305 ล้านเหรียญสหรัฐ ภายใต้การบริหารของ Nike Converse ถูกรีแบรนด์ขึ้นมาใหม่โดยโฟกัสไปที่การออกแบบร่วมกับเหล่าศิลปิน และดีไซน์เนอร์ รวมถึงทำงานร่วมกับแบรนด์อื่น และเพราะสายการผลิตถูกย้ายไปยังประเทศในแถบเอเชียทำให้ต้นทุนต่ำลง ในปี 2003 พวกเขาสามารถทำยอดขายได้ถึง 200 ล้านเหรียญสหรัฐ ทั้งยังพุ่งสูงเกือบ 2 พันล้านเหรียญในปี 2016 และแม้จะมีคอลเล็กชันใหม่ ๆ ออกมามากมายแค่ไหน Converse รุ่นที่ขายดีที่สุดก็ยังคงเป็นรุ่นออริจินัลคลาสสิค ตอกย้ำภาพลักษณ์แบรนด์ของ Converse ที่เปลี่ยนจากรองเท้ากีฬา ไปเป็นรองเท้าแฟชั่นแนววินเทจที่ใส่แล้วทำให้หวนนึกถึงวันวาน
:::

::: {.column width="40%"}
![](image/image16.png){fig-align="center" width="100%"} ![](image/image17.png){fig-align="center" width="100%"}
:::
:::

## 3. บริษัท Starbucks

::: columns
::: {.column width="60%"}
***สาเหตุที่เกือบล้มเหลว***

> เทียบกับความนิยมในตอนนี้ คงไม่มีใครอยากจะเชื่อเลยว่า Starbucks จะเคยเผชิญกับวิกฤติทางการเงินอย่างรุนแรงในปี 2008 สาเหตุมาจากวิกฤตการเงินครั้งใหญ่ของสหรัฐอเมริกา เมื่อผู้บริโภคต้องลดค่าใช้จ่ายเพื่อรับมือกับราคาน้ำมัน และค่าครองชีพที่สูงขึ้น กาแฟจึงกลายเป็นสิ่งไม่จำเป็นสำหรับชีวิตไป พวกเขาสูญเสียค่าใช้จ่ายในการยุบสาขา และค่าชดเชยการเลิกจ้างพนักงานเป็นจำนวนมหาศาล หลังผลกำไรของบริษัทร่วงหนักถึง 96% ในไตรมาส 4 CEO ของบริษัทจึงออกมาประกาศพับแผนการขยายสาขาเพิ่มเติมอีก 40,000 สาขา เพื่อพยุงค่าใช้จ่ายขององค์กร
:::

::: {.column width="40%"}
![](image/image18.png){fig-align="center" width="100%"} ![](image/image19.png){fig-align="center" width="100%"}
:::
:::

## 3. บริษัท Starbucks

::: columns
::: {.column width="60%"}
***การกลับฟื้นคืนธุรกิจ***

> หลังจากฝืดเคืองอยู่ช่วงใหญ่ ๆ ถือว่า Starbucks สามารถฟื้นตัวกลับมาได้เร็วพอสมควร ข้อนี้ต้องยกความดีความชอบให้กับ Howard Schultz ผู้ก่อตั้งของ Starbucks ที่กลับมานั่งแท่น CEO ได้อย่างทันท่วงที พร้อมสั่งปรับปรุงการดำเนินงาน และแก้ไขปัญหาที่รุงรังมาเนิ่นนาน หลังถูกวิจารณ์อย่างหนักว่าขยายจำนวนสาขามากเกินไป จนกลายเป็นแย่งลูกค้ากันเอง พวกเขาจึงแก้เกมส์โดยการปิดสาขาในอเมริกาที่ไม่ทำกำไรถึง 676 สาขา ทำให้สามารถลดค่าใช้จ่ายได้สูงถึง 370 ล้านเหรียญใน 9 เดือนหลังจากนั้น ทั้งยังพยายามนำเอาภาพลักษณ์เก่าที่มีมนต์ขลังของ Starbucks กลับคืนมา โดยหันมาให้ความสนใจกับรสชาติ และบรรยากาศของร้าน ลงทุนกับการโฆษณา รวมถึงขยายสายผลิตภัณฑ์ในลักษณะของกาแฟสำเร็จรูป จากกลยุทธ์ทั้งหมดทำให้ผลการดำเนินงานของ Starbucks ถือว่าดีขึ้นเป็นอย่างมาก เมื่อเทียบกับยอดขายของร้านอาหาร และร้านกาแฟอื่น ๆ ที่กำลังดิ่งลงเหวในช่วงเวลาเดียวกัน
:::

::: {.column width="40%"}
![](image/image18.png){fig-align="center" width="100%"} ![](image/image19.png){fig-align="center" width="100%"}
:::
:::

## 4. บริษัท Adidas

::: columns
::: {.column width="60%"}
***สาเหตุที่เกือบล้มเหลว***

> การมาถึงของผู้นำคนใหม่ทำให้เกิดการความคาดหวังถึงความรุ่งเรืองของบริษัทได้ฉันใด การจากไปของผู้นำอันเป็นที่รักก็อาจฉีกทึ้งองค์กรยักษ์ใหญ่ได้ฉันนั้น กรณีหลังเกิดขึ้นกับแบรนด์รองเท้าสายพันธ์เยอรมันที่ก่อตั้งเมื่อปี 1924 โดยสองพี่น้อง Dassler ก่อนที่ในปี 1949 พี่ชายจะแยกไปทำแบรนด์อื่น ส่วนน้องชายเปลี่ยนชื่อบริษัทเดิมเป็น Adidas แทน ในปี 1987 หลัง Adolf (Adi) Dassler ผู้ก่อตั้งเสียชีวิตไป ลูกชายของเขา Horst Dassler พยายามรับช่วงต่อแทน แต่ไม่ได้รับความไว้วางใจจากบอร์ดบริหาร สถานการณ์บริษัทที่มีการเปลี่ยนตัวผู้บริหารระดับสูงหลายครั้ง และกลยุทธ์การตลาดที่ไม่แน่นอน ทำให้ผลประกอบการออกมาแย่ บริษัทขาดทุนจนเกือบล้มละลายในปี 1992
:::

::: {.column width="40%"}
![](image/image20.png){fig-align="center" width="100%"} ![](image/image21.png){fig-align="center" width="100%"}
:::
:::

## 4. บริษัท Adidas

::: columns
::: {.column width="60%"}
***การกลับฟื้นคืนธุรกิจ***

> Adidas กลับมาผงาดได้ด้วยน้ำมือของ Robert Louis-Dreyfus ในปี 1993 เขาซื้อกิจการทั้งหมดของ Adidas มาด้วยเงินกว่า 4.485 พันล้านฟรังก์ และเริ่มโฟกัสไปที่การขยายตลาด และควบรวมกิจการกับบริษัทผลิตสินค้ากีฬาอีกหลายแห่ง ในปี 2006 หลังจากการเจรจาซื้อขาย Reebok แบรนด์คู่แข่งทางการค้าจากอังกฤษเป็นอันเสร็จสิ้น ยอดขายของ Adidas ก็พุ่งสูงจนใกล้เคียงกับ Nike และกลายเป็นหนึ่งในแบรนด์รองเท้าที่ทรงอิทธิพลมากที่สุดในโลกอีกด้วย
:::

::: {.column width="40%"}
![](image/image20.png){fig-align="center" width="100%"} ![](image/image21.png){fig-align="center" width="100%"}
:::
:::

## 5. บริษัท Burberry

::: columns
::: {.column width="60%"}
***สาเหตุที่เกือบล้มเหลว***

> Burberry แบรนด์กระเป๋าและร่มชื่อดังสัญชาติอังกฤษ ต้องประสบปัญหาอย่างหนักจนเกือบล้มละลายในช่วงกลางของยุค 2000s เนื่องจากจู่ ๆ ก็เกิดการรั่วไหลของข้อมูล สินค้าลอกเลียนแบบที่ใช้สี และลวดลายยอดนิยมของ Burberry ถูกผลิตขายกันเกลื่อนไปทั่วโลก จนกระทั่งสินค้าที่เคยเชื่อกันว่าเป็นของใช้ของชนชั้นสูง กลายสภาพเป็นของโหลๆ ที่ใครก็เดินถือกันขวักไขว่เต็มไปหมด Burberry สูญเสียเงินจำนวนมหาศาลเพื่อจัดการกับการละเมิดลิขสิทธิ์ในครั้งนี้จนฐานะทางการเงินของบริษัทเข้าข่ายล้มละลาย และต้องขายกิจการให้คนอื่นเอาไปบริหารต่อในที่สุด
:::

::: {.column width="40%"}
![](image/image22.jpg){fig-align="center" width="100%"}
:::
:::

## 5. บริษัท Burberry

::: columns
::: {.column width="60%"}
***การกลับฟื้นคืนธุรกิจ***

> คล้ายกับหลาย ๆ กรณีที่เคยเกิดขึ้น ฮีโร่ที่มาแก้ไขสถาการณ์ตกต่ำสุดขีดในครั้งนี้ก็คือ CEO คนใหม่นั่นล่ะ Angela Ahrendts ก้าวเข้ามากอบกู้ Burberry โดยทุ่มแรงกายแรงใจทั้งหมดในการฟื้นฟูตลาด เธอเปลี่ยนแปลงภาพลักษณ์ Burberry จากแบรนด์เสื้อผ้าผู้ดีที่เชยคร่ำครึ ให้กลายเป็นแบรนด์แฟชั่นระดับสูงที่ทรงอิทธิพลที่สุดของอังกฤษ ในเวลาเพียง 5 ปี เธอทำให้ Burberry ถีบตัวเองกลับมาด้วยยอดขายและผลกำไรที่สูงเป็นสองเท่า
:::

::: {.column width="40%"}
![](image/image22.jpg){fig-align="center" width="100%"}
:::
:::
